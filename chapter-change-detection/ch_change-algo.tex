\section{Szczegóły implementacyjne}
Jednym z celów tej pracy była próba zastosowania współczesnych platform do analizy strumieniowej (rozdział \ref{ch:tech})
do rozwiązania problemu wykrywania zmian.
Zastosowanie metod opartych na wartościach progowych nie należy do zbyt skomplikowanych zagadnień
i już dziś jest wiele gotowych rozwiązań.
Dlatego w dalszej części pracy skupiono się na metodach analitycznych.

Obecnie istnieje wiele gotowych algorytmów wykrywających zmianę,
jednak wymagają korzystania ze specjalistycznych plaform (Matlab) albo nie mają wersji
przystosowanych do analizy strumieniowej.
W ramach pracy poniżej opisane algorytmy zostały zaadaptowane do wersji strumieniowej,
a jako środowisko do implementacji wybrano framework Apache Storm.

Algorytm Bayesa (Adams i MacKay, 2007) należy do grupy algorytmów przetwarzających dane na bieżąco \textit{online},
dzięki czemu łatwo było wykonać port na platformę Storm.

Innym popularnym algorytmem jest ADWIN (Bifet i in., 2011).
Należy do platformy MOA (\textit{Massive Online Analysis}).
Oryginalny algorytm, dostarczony przez autorów,
wykorzystuje relatywnie prosty test na sprawdzenie czy zmiana zaszła.
Dokładny opis znajduję się w następnym rozdziale.
Niestety test zaproponowany przez Bifeta (Bifet i in., 2011) nie działa skutecznie,
gdy problem okazuje się bardziej skomplikowany -- na przykład dodatkowe wymiary.
Jednym z celi postawionych przed pracą,
była próba poprawienia tego algorytmu.
Jako sposób osiągnięcia go wybrano zaproponowanie i zaimplementowanie innego testu --
opartego na stosunku funkcji gęstości rozkładów prawdopodobieństwa (Liu i in., 2013).
Oryginalny algorytm Liu oparty na stosunku gęstości wykorzystywał przesuwne okno.
Jednak miało ono stały (określony przez parametr) rozmiar.
W ramach prac spróbowano udoskonalić ten algorytm poprzez wykorzystanie idei dynamicznego okna z algorytmu ADWIN.
